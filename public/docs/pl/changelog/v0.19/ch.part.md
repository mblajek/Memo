## $t(app_name) $t(app_version.v)0.19 {#v0.19}

Data wydania: **21 maja 2025**

`🟢` Dodano stronę [_Nieobecności_](/__facility/absences), na której można zobaczyć urlopy i zwolnienia
chorobowe wszystkich pracowników na jednym widoku. (Uwaga: nie ma obecnie możliwości wpisania
nieobecności administratorów, którzy nie posiadają własnego kalendarza.)
![Nieobecności](absences.png)

`🟢` Kolumnę tabeli można teraz ukryć zmniejszając jej szerokość do zera. Aby ukryć kolumnę, chwyć myszą
granicę kolumn i przeciągnij ją w lewo aż stanie się czerwona, a następnie upuść.
![Ukrycie kolumny przez przeciągnięcie](column-drag-hide.png)

`🟢` Na stronie pracownika dodano link, dzięki któremu można szybko przejść do jego kalendarza.
![Link "Pokaż kalendarz"](go-to-calendar.png)

`🟡` Bezpieczeństwo aplikacji: dodano możliwość skonfigurowania logowania do systemu z użyciem kodów
jednorazowych (OTP). Instrukcja znajduje się na stronie pomocy: [Uwierzytelnianie dwuskładnikowe](staff-2fa),
można też przeprowadzić na ten temat dodatkowe szkolenie.

`🟣` Administratorzy placówek mają teraz możliwość wykonywania następujących operacji:

- edycja danych pracowników i administratorów placówki, w tym resetowanie hasła i OTP,
- aktywowanie i dezaktywowanie pracowników,
- zarządzanie uprawnieniami administratora placówki.

`🟣` Administratorzy placówek: Przy edycji istniejącego elementu grafiku pracy należy wybrać go w górnej
części kalendarza (pokazanym na obrazku). Dotąd działało również wybieranie elementów z obszaru godzinowego,
ale zostało to zmienione.
![Edycja grafiku](timetable-edit.png)

`🟣` [Zapisane widoki tabeli](table-saved-views) pozwalają teraz na przełączenie w
[tryb zaawansowany](table-saved-views#advanced-view), w którym można tworzyć widoki częściowe.
Widok częściowy pozwala np. ustawić filtry na niektórych kolumnach bez zmiany pozostałych filtrów
i innych parametrów tabeli.

`🟣` Możliwe jest [wyeksportowanie wszystkich widoków tabeli](table-saved-views#codes-multiple)
z danej tabeli, a następnie wklejenie wielu kodów w polu kodu, aby w ten sposób udostępnić wszystkie widoki,
na przykład innej osobie.

`🟤` Informacje _Co nowego w Memo_ są teraz dostępne w dokumentacji, na stronie, którą właśnie oglądasz.
Po wydaniu nowej wersji Memo w lewym dolnym narożniku pojawi się link do aktualności.
![Link do "Co nowego"](changelog-link.png)

`🟤` Dokumentacja: Dodano tabelkę wyjaśniającą [uprawnienia pracownika](staff-roles#permissions-table).

`🟡` Poprawa bezpieczeństwa aplikacji w przypadku hasła, które zostało odkryte w wyciekach danych, albo
którego ważność wygasła.

`🟡` Zaimplementowano kilka dodatkowych mechanizmów zwiększających bezpieczeństwo aplikacji i jej odporność
na ewentualne ataki, m.in. skonfigurowano
[CSP (Content Security Policy)](https://developer.mozilla.org/en-US/docs/Web/HTTP/Guides/CSP) oraz dodano
ochronę przed
[CSRF (Cross-site request forgery)](https://developer.mozilla.org/en-US/docs/Web/Security/Practical_implementation_guides/CSRF_prevention).
