# Polityka prywatności

1. System Memo jest narzędziem pozwalającym organizacji na przechowywanie i przetwarzanie
danych. Oznacza to, że administratorem danych osobowych pozostaje organizacja, która te
dane pozyskała i przetwarza, i to ona odpowiedzialna jest za następujące kwestie:
   - uzyskanie od osób, których dane zostają umieszczone w Memo, zgody na przechowywanie i przetwarzanie
   tych danych,
   - przyjmowanie i realizacja żądań klientów dotyczących wglądu, modyfikacji oraz usuwania danych, które
   ich dotyczą,
   - zapewnienie bezpiecznego (tj. dostępnego tylko dla uprawnionych użytkowników) serwera, na którym
   będą przechowywane i przetwarzane dane systemu Memo, w odpowiednio zabezpieczonej bazie danych,
   - wszelkie inne obowiązki administratora danych osobowych wynikające z przepisów prawa.

1. System Memo pozwala na umieszczanie w nim danych wrażliwych. Ustalenie dokładnego zakresu danych
umieszczanych w Memo należy do organizacji korzystającej z systemu. Memo przechowuje i przetwarza tylko
takie dane, jakie uprawnieni pracownicy organizacji w nim umieszczą.

1. Maksymalny zakres danych wrażliwych, które mogą być przechowywane w Memo:
   - dane klientów:
     - dane teleadresowe
     - dane związane ze sprawą, w jakiej klient zgłosił się do organizacji: powód zgłoszenia, linki
     do zewnętrznej dokumentacji itp.
     - dowolne inne dane dotyczące klienta, umieszczone w Memo przez pracowników organizacji
     - informacje o spotkaniach terapeutycznych, w których klient uczestniczył lub zamierza uczestniczyć:
       data, godzina, pracownik prowadzący spotkanie, a także dowolne notatki umieszczone przez pracownika
       organizacji
   - dane pracowników organizacji, oraz ewentualnie innych osób pracujących jako terapeuci, których spotkania
     są umieszczone w Memo: imię i nazwisko, służbowy adres e-mail
   - w przypadku pracowników, którzy mają możliwość logowania się do Memo, przechowywane jest również
     ich hasło logowania w postaci zabezpieczonej. Zabezpieczenie to zgodne jest ze standardami bezpieczeństwa
     postępowania z danymi logowania w systemach IT.

1. Zarówno umieszczenie danych w Memo, jak i odczytanie z niego jakichkolwiek danych wrażliwych, wymaga
zalogowania się do Memo na koncie z odpowiednimi uprawnieniami. Istnieją następujące poziomy
uprawnień:
   - administrator globalny — osoba z pełnym dostępem do wszystkich danych zgromadzonych w Memo
   - administrator placówki i/lub pracownik placówki — osoba z pełnym dostępem do danych zgromadzonych
     w Memo i przypisanych do określonej placówki.

1. System Memo nie wykorzystuje zgromadzonych danych do żadnych celów innych, niż prezentacja i
przetwarzanie ich przez zalogowanych pracowników z odpowiednimi uprawnieniami. System nie przekazuje
zgromadzonych w nim danych żadnym innym podmiotom, a także, przy użyciu technicznych środków bezpieczeństwa,
zabezpiecza dane przed uzyskaniem do nich dostępu przez osoby nieuprawnione.

1. System Memo pozwala na poprawianie i całkowite usuwanie zgromadzonych w nim danych, co daje organizacji
możliwość realizowania jej obowiązków dotyczących danych wrażliwych, wynikających z przepisów prawa.

1. Szczegóły techniczne:
   - Wszelkie dane umieszczone w Memo przechowywane są w bazie danych utworzonej podczas instalacji Memo.
   Konfiguracja bazy danych, na przykład konfiguracja szyfrowania, nie jest częścią systemu Memo:
   zadbanie o właściwe bezpieczeństwo dostępu do bazy jest obowiązkiem osoby instalującej Memo.
   - Podczas korzystania z systemu, dane wrażliwe przesyłane są przez sieć komputerową pomiędzy
   przeglądarką zalogowanego użytkownika a serwerem, gdzie zainstalowane jest Memo. Prawidłowa instalacja
   Memo korzysta przy tej komunikacji z protokołu HTTPS zapewniającego szyfrowanie danych zgodne ze
   standardami bezpieczeństwa w systemach IT.
