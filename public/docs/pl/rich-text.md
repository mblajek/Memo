# Tekst z tagami

Niektóre pola tekstowe, na przykład pola opisu, wspierają umieszczanie kolorowych tagów w tekście.

## Składnia

Tagi rozpoczynają się od znaku `#`, na przykład `#pilne`, albo `#na później`.

**Uwaga**: W jednej linii może znajdować się jeden tag lub więcej, ale nie można mieszać w jednej linii
tagów z tekstem. Przykład tekstu z trzema tagami:

```
#pilne #do rozliczenia
Trzeba to przesłać do działu księgowości.
#księgowość
```

Przykład niepoprawnego użycia (tagi są umieszczone w jednej linii z tekstem):

~`#pilne Trzeba nadać kurierem #SEND`~

## Kolory

Kolor taga jest losowy, ale ten sam tag zawsze będzie miał ten sam kolor (wielkość liter nie jest brana pod uwagę).
