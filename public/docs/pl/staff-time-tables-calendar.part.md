Kalendarz na tej stronie nie pokazuje spotkań, natomiast pozwala edytować i tworzyć grafiki pracy.
Grafiki pracy wyświetlone są w kalendarzu w sposób podobny, jak spotkania, a po wskazaniu kursorem
myszy zaznaczone są niebieską ramką. Poszczególne wpisy można kliknąć i edytować.

_Uwaga:_ Jeżeli wpis trudno jest wskazać myszą w głównym obszarze kalendarza tygodniowego lub
dziennego, można go wybrać w górnej części kalendarza, albo w kalendarzu miesięcznym.

W grafiku mogą się pojawić cztery typy wpisów:

- Godziny pracy placówki — oznaczone jasnym szarym kolorem.
- Godziny pracy pracownika — oznaczone na biało.
- Dni lub godziny wolne pracownika — oznaczone gęstszym kreskowaniem. W ten sposób należy oznaczać
  urlopy, choroby i inne okoliczności niepozwalające pracownikowi na pracę. W opisie należy umieścić
  informację o konkretnym powodzie, dla którego pracownik nie pracuje, np. "urlop" lub "choroba"
  (typowo będą to elementy całodniowe), albo "krwiodawstwo" (kilka godzin w ciągu dnia).
- Dni lub godziny wolne całej placówki — oznaczone rzadkim kreskowaniem. W ten sposób warto
  oznaczyć dni lub godziny, w które z jakiegoś wyjątkowego powodu placówka jest zamknięta.
  Można też zrezygnować całkowicie ze stosowania wpisów tego typu, a zamiast tego usuwać
  lub zmieniać godziny pracy placówki w tych dniach.

Dni i godziny wolne (urlopy, choroby), zarówno pracownika jak i placówki, można tworzyć w seriach,
podobnie jak spotkania. Dzięki temu można łatwo utworzyć kilkudniowy urlop.

Dni i godziny wolne mają wyższy priorytet niż godziny pracy. Jeżeli pracownik zgłasza urlop,
należy utworzyć wpisy o dniach wolnych, natomiast nie należy przy tym usuwać jego standardowych
godzin pracy z grafiku.

### Wprowadzanie godzin pracy nowego pracownika

Aby najefektywniej wprowadzić godziny pracy do pustego kalendarza, postępuj zgodnie z poniższą instrukcją:

1. Wybierz tygodniowy widok kalendarza i wyświetl pierwszy tydzień pracy pracownika.
1. Wprowadź godziny pracy. Jeżeli godziny pracy są takie same w każdym dniu tygodnia, skorzystaj
z opcji utworzenia serii obejmującej cały tydzień (typowo 5 dni), ale nie nachodzącej na kolejne tygodnie.
1. Przejdź na widok **$t(routes.facility.facility_admin.time_tables_weekly|cap)** ([więcej informacji](staff-time-tables#weekly)).
1. Skopiuj wypełniony tydzień na kolejne tygodnie: kliknij `$icon(actionIcons.ThreeDots)` w odpowiednim
wierszu tabeli i wybierz _$t(facility_user.weekly_time_tables.paste_this_until_end)_, przeczytaj komunikat
i zaakceptuj.
